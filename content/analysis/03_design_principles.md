---
Title: Analysis
Description: This is our design principles page.
---

Analys av webbsidors designprinciper
=======================

I denna analys kommer jag att utvärdera tre olika webbsidors designprinciper. Jag kommer även identifiera sidornas syfte, känsla och vad sidan kännetecknar, med mera.
<br><br>

Urval
-----------------------

Jag har valt att undersöka följande webbsidor:
- [Johan Glans](https://www.johanglans.se/)
- [Robert Gustafsson](https://www.robertgustafsson.se/start.html)
- [The Weeknd](https://www.theweeknd.com/)

Detta är tre personsidor som jag aldrig varit inne på förut, trots att jag är en stor beundrare av alla tre.

<br><br>


Metod
-----------------------

Jag kommer främst att använda mig av de kunskaper vi lärt oss hittills när det kommer till design. Det är vissa viktiga egenskaper jag kommer försöker observera lite extra, så som balans, rörelse, mönster och kontrast. 
<br><br>



Resultat
-----------------------

**Johan Glans**

Webbplatsens syfte är att sprida information om komikern Johan Glans. Det finns lite videos från hans föreställningar och en biografi om vad han medverkat i tidigare. På webbsidan finner man även kontaktuppgifter till vad som verkar vara någon slags arrangör. 
<br><br>
Designen på sidan är väldigt simpel, vilket gör det enkelt för användaren att ta sig an sidans information. Den som skapat sidan, vilket verkar vara en inhyrd webbdesigner, har använt sig huvudsakligen av ett monokromatiskt färgtema. Man kan se att designern har använt sig utav olika nyanser av blått, men även att han **betonat** viktiga delar av texten med en gul nyans för att fånga användarens blick. Sidan har generellt ganska bra balans, rörelse och kontrast, men till exempel på [biografi](https://www.johanglans.se/biografi/) sidan så hade man kunnat önska lite mer färg och kanske ett roligare typsnitt på brödtexten. Jag hade även lagt till en bakgrundsfärg så att den högra "boxen" inte bara smälter in med det som kommer under. 
<br><br>
Av ren nyfikenhet så kikade jag på vad just denna designern hade i sin portfölj och det visar sig att han tydligen har gjort webbsidor till många svenska komiker och de har mycket gemensamt. Det är mycket bakgrundsbilder på själva komikerna, vilket skapar ett välkomnande intryck.
<br><br>

**Robert Gustafsson**

Syftet med denna webbsidan är för att göra reklam för Robert Gustafsson. Hans största föreställningar som han medverkat i finns det information om. 
<br><br>
Designen på denna sidan är rätt olik Johan Glans. Det är olika färger och man märker direkt att det är Robert Gustafssons sida. Den är designad på ett roligt sätt med hover-animationer och starka färger, vilket passar sidans syfte, speciellt eftersom det är Robert Gustafsson.
<br><br>
Förstasidan består av olika länkar till en hel drös av Roberts medverkande och scrollar man ner lite på sidan så finner man nyheter i både bloggformat, men även saker som är tagna direkt från Roberts facebook-sida. Lite större textstorlek på brödtexten i blogg-inläggen hade nog inte varit en dum idé. Generellt sagt så tycker jag att det är en gynnsam layout, speciellt i detta syftet när det kommer till att skapa marknadsföring. 
Undersidorna är lite annorlunda designade, med väldigt lite färg och huvudsakligen vit bakgrund. Där hade man definitivt kunnat önska mer färg.

Sidan har bra responsivitet och ser bra ut på både stora och små enheter. Jag kan nästan tycka att sidan ser bättre ut på små enheter, vilket jag oftast inte brukar tycka. Jag tycker även att sidan har bra balans, med betoning på det som ska framhävas. 
<br><br>

**The Weeknd**

Webbplatsens syfte verkar huvudsakligen vara att samla all musik som The Weeknd har släppt på en och samma platform. Även om de flesta videorna länkar till YouTube så är det ändå ett smidigt sätt att ha en egen platform där allt är samlat så att användaren lätt kan hitta vad de letar efter.
<br><br>
Det första man ser på sidan är information om The Weeknd's senaste turné. Scrollar man ned så är där lite videos på låtar från hans senaste album som växer nedåt, proportionerligt med varandra, vilket skapar en hyffsad balans. Jag hade nog istället valt att ändra storleken på videorna och kanske lägga dem i ett grid i två rader, med tre videor i varje rad. På så sätt hade användaren inte behövt scrolla lika mycket och det hade skapat ett bättre mönster. Scrollar man ned lite på sidan tills man kommer till nästa segment där de har valt att marknadsföra "The Idol" så ser man lite vad jag menar. Det bidrar till en bättre proportion och enighet.
<br><br>
Vissa [undersidor](https://www.theweeknd.com/news/) är designade med en flex-box, vilket är ungefär så som jag hade önskat att förstasidan var designad. Boxarna är olika stora och tar upp olika stora spann, vilket skapar ett väldigt bra mönster på sidan. Jag hade önskat ett annat typsnitt eftersom det blir ganska kornigt, speciellt på min stora 32" skärm. På mindre enheter ser det faktiskt ännu värre ut eftersom bokstäverna är så pass tjocka.
<br><br>

Analys
-----------------------

Det var spännande att se hur olika webbsidor använder olika designprinciper beroende på sidans syfte. Roberts sida hade vissa element som var lite "tramsiga", men det passar ju honom utmärkt. Johans var lite mer simpel och användarvänlig för att användaren ska kunna ta till sig så mycket information som möjligt, på ett enkelt och smidigt sätt. Jag tycker även att de hade gjort ett väldigt bra jobb med att betona det som var extra viktigt på Johans sida. Betoning är viktigt. The Weeknd's sida var väldigt rak på sak, videor och bilder i alla dess former och ingen sida såg ut som den andra. Jag önskar dock verkligen att de lade ner mer energi på förstasidan eftersom det är det första som användaren ser, vilket är extremt viktigt.
<br><br>

Analys av min egen [sida](http://www.student.bth.se/~lisd22/dbwebb-kurser/design/me/portfolio/)
-----------------------

Nu har vi ju inte jättemycket "content" på vår sida. Men det jag hade velat ändra direkt för att få en bättre enighet på sidan hade varit att ge bilden i navbaren en border-radius för att det inte ska se så fyrkantigt ut. Jag hade nog även bytt färg på footern så att den blir mer uppmärksammad, eftersom det är där man hittar länkar till GitHub och LinkedIn och det är även där man kan slå på Dark Mode. 

Jag tycker att sidan ger ett lugnt intryck. Det är mjuka färger och kontraster vilket bidrar till den lugna stämningen som jag försökt få fram. Huvudsakligen använder jag samma designprinciper på samtliga sidor. 

<br><br>

Övrigt
-----------------------

Denna rapport är skriven utav Linus Sandin.